Binnen DSO worden verschillende informatiedomeinen onderkend: elk informatiedomein groepeert informatieobjecten met maximale samenhang en vormt logische bouwblokken voor de informatievoorziening van DSO.

Dit document bevat de vastlegging en beschrijving van het Conceptuele Informatiemodel OfficiÃ«le Publicaties bekeken vanuit het DSO-LV perspectief.

Binnen de context van de LVBB beschrijft de STOP standaard het informatiekundig perspectief en binnen DSO-LV is CIM-OW de leidende informatiestandaard. Maar voor een effectieve ontsluiting van het dataproduct omgevingsdocument is een gedeeltelijke combinatie van beide en een afhankelijkheid van beide nodig. Het CIM-OP beschrijft die combinatie en afhankelijkheid vanuit het perspectief van de DSO-LV. Deze wordt in dit document de view van DSO-LV op STOP genoemd.

Het CIM-OP heeft als algemene use case (gebruikstoepassing) om informatiekundige relaties te leggen tussen functionaliteiten in de DSO-LV en de gegevens binnen STOP.

CIM-OP bevat de volgende componenten:
- Een algemeen regeling en besluitmodel om de relatie tussen wetgeving, bevoegd gezag, besluit en regeling aan te geven;
- Besluit- en regelingmodellen relevant voor de DSO-LV;
- Een ruimtelijkmodel om de locatie aan regels te koppelen;
- Een model om de consolidatie informatie te koppelen aan het DSO-LV proces.

CIM-OP volgt de regels voor opstellen van een informatiemodel zoals vastgelegd in de MIM standaard en wordt uitgedrukt in UML.